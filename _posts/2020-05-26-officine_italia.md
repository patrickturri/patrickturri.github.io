---
layout: post
title: Hackaton Officine Italia
subtitle: Officine Italia è il primo evento virtuale di matrice italiana che fornisce una piattaforma ai giovani per progettare il futuro del Paese. 
image: /img/officine_italia_logo.jpg

---
 ![Podcast Interview](/img/nicolo-intervista.png)
 
Trovate gli highliths dell'evento in questo [video](https://www.youtube.com/watch?v=pbXvBzGDgtE), realizzato in collaborazione con i team vincenti e con [Nicolò](https://scholar.harvard.edu/foppiani/bio)che è stato ospite della puntata: uno degli organizzatori dell'evento e PhD student ad Harvard.

Officine Italia è il primo evento virtuale in Italia per far incontrare giovani, istituzioni, privati e terzo settore, e farli sedere allo stesso tavolo per progettare insieme il futuro del Paese. L’iniziativa, che nasce nel contesto della “nuova quotidianità” necessaria per affrontare l’emergenza sanitaria sul territorio nazionale, intende cogliere questo momento come un’opportunità per invitare giovani, istituzioni e mondo privato a mettersi in gioco per contribuire alla risoluzione delle sfide economiche e sociali che l’Italia dovrà affrontare a seguito dell’emergenza in corso.

Il team di Officine Italia, costituito da oltre quaranta giovani volontari, è frutto delle collaborazioni nate all’interno del network di studenti e giovani professionisti che condividono il desiderio di perseguire un unico obiettivo: rendere l'Italia di domani un paese inclusivo, coraggioso, lungimirante e disegnato dai giovani. Si parte con un evento online, con l’ambizione di non fermarsi una volta tornati alla normalità. [Foto Gruppo Officine Italia](/img/foto_gruppo.png)

Officine Italia è stato dunque un weekend virtuale organizzato nel mese di maggio in cui i partecipanti hanno utilizzato strumenti e metodologie di design per dare forma alle loro idee ed ai loro progetti. L’evento ha voluto fornire uno spazio che permetta di stabilire connessioni virtuose, nonché di stimolare e abilitare un contesto per la generazione di idee coraggiose. 

L’obiettivo è quello di facilitare lo sviluppo di risposte concrete alle necessità e sfide che il nostro paese affronta, e affronterà nel prossimo futuro, nelle tre macroaree di Bellezza, Talento e Network, rilevanti per la loro importanza strategica, economica e sociale
